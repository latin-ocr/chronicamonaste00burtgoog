1 58 ADAM ABBAS PRIMUS.

riensi ne ipsum regis filium in regem sublimaret, ‚quia rex
Stephanus regnum contra juramentum praeripuisse videbatur.
Interim, Henricus nonus dux N ormanniae et comes Andagaviae‚
filius Matildis imperatricis, desponsavit Alienoram, filiam et
heredem willielmi comitis' Pictavensis et ducis Aquitaniae,
et postea venit in Angliam regnum vindicans, ad obsi·
dionem quorundam castrorum amovendam. Cum quo rex
Stephanus pacem iniit; ut ipse, videlicet, Stephanus regnum
et regaliam Angliae in tota vita sua retineret, et, tota
Normannia, rege adhuc vivente, duci Henrico hereditarie
concessa, ipse dux regnum post vitam Stephani regis here-
ditarie ex integro possideret. Postea, rex Stephanus, anno
regni sui 19, a fundatione hujus monasterii 4, morte prae·
ventus, apud monasterium de Faversam in Oancia, quod ipse
fundaverat, sepelitur. Qui quicquid nobis tunc collatum
fuerat nobis confirmavit, liberum quietum de Danegyld,
murdro, et de omnibus geldis, cum soca et saca, et tol et
theam, et infantheof, et cum aliis libertatibus et quietantiis
cum quibus ecclesia beati Petri Eboracensis tenet et habet.
Cujus Stephani regis tempore, miles quidam, nomine Oswenus,
purgatorium Patricii contigit introisse 3 qui rediens gaudia et
poenas quas viderat enarravit. Mortuo rege Stephano, dictus
Henricus dux Normanniae‚ filius Galfridi comitis Andegaviae et
Matildis quondam imperatricis, filiae regis Henrici senioris, in
regem coronatur. Et continuo castella omnia et' forciletta,
quaa rex Stephanus ad suam usurpationem defendendam construi
fecerat, fecit exstirpari. Burgos, villas, et castella alia ad
coronam pertinentia, quae idem rex Stephanus diversis homini-
bus conferebat, in manus regias praeceperat receptari. Secun-
doque anno regni sui Adrianus papa tradidit Hiberniam dicto
regi Hem-icc, tributarie tenendam de Romana ecclesia pro
trecentis marcis annuatim. Et in quarto regni sui anno reges
Walliae et Scotiae suo dominatui se submittebant, et totum
Nerthumbreland, castrum de Baumburgh, N ovum Castrum
super Tynam et comitatum Lancastriae, in manus suas etiam
seisivit. Anno quidem sequente in Walliam cum exercitu
transvolavit, et, fundatis ibidem duobus castris, rediens mone·
tam suam fecerat commutari.

